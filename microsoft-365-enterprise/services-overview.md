---
title: Panoramica dei servizi di Microsoft 365 Enterprise | Microsoft Docs
description: Questo contenuto offre una panoramica di Microsoft Enterprise 365 e raccomandazioni per l'uso in ambiente aziendale.
author: jeffgilb
manager: femila
ms.prod: microsoft-365-business
ms.topic: article
ms.date: 08/23/2017
ms.author: jeffgilb
ms.reviewer: jsnow
ms.custom: it-pro
ms.openlocfilehash: ac494723c18de7d2f5067f611225f8de9b070799
ms.sourcegitcommit: 3ce5a7e7e86e286f2b82a970d7f0c8e6ff3028f3
ms.translationtype: HT
ms.contentlocale: it-IT
ms.lasthandoff: 09/23/2017
---
# <a name="microsoft-365-enterprise-services-and-concepts"></a>Servizi e concetti di Microsoft 365 Enterprise

Microsoft 365 Enterprise è progettato per le organizzazioni di grandi dimensioni e integra Office 365 Enterprise, Windows 10 Enterprise ed Enterprise Mobility + Security per offrire a tutti gli utenti le funzionalità fondamentali per esprimere la propria creatività e collaborare in tutta sicurezza. Microsoft Enterprise 365 include un'edizione enterprise delle applicazioni di Windows 10 e Office tramite Office 365 ProPlus.

Sia Windows 10 che Office 365 ProPlus offrono nuovi aggiornamenti delle funzionalità per le aziende rilasciati in marzo e settembre tramite il canale semestrale. Un rilascio di funzionalità del canale semestrale è supportato per 18 mesi. Sia Microsoft Intune che System Center Configuration Manager includono funzionalità per distribuire e aggiornare Windows 10 e Office 365 ProPlus.

Queste sono le versioni più aggiornate di Windows 10, Office 365 ProPlus, Microsoft Intune e System Center Configuration Manager:

|     |**Canale semestrale (mirato)**|**Canale semestrale**|
|:-----|:-----|:-----|
|**Windows 10**|Windows 10 Fall Creators Update (presto disponibile)|Versione 1703|
|**Office 365 ProPlus**|Versione 1708|Versione 1705|
|**Intune**|N/D|Versione 1708|
|**System Center Configuration Manager**|Technical Preview versione 1708|Versione1706<sup>*</sup>|

<sup>*</sup> L'aggiornamento 1706 per System Center Configuration Manager (Current Branch) è disponibile come aggiornamento nella console per siti installati in precedenza che eseguono la versione 1606, 1610 o 1702.

> [!NOTE]
> Anche i servizi di Microsoft Azure vengono aggiornati a intervalli regolari, ma non sono contraddistinti da un numero di versione. Per controllare gli aggiornamenti più recenti e quelli previsti per il futuro per i servizi di Azure, vedere la [Guida di orientamento a Cloud Platform](https://www.microsoft.com/cloud-platform/roadmap).

Per altre informazioni sulle funzionalità disponibili in queste versioni, vedere gli articoli seguenti:
- [Novità in Windows 10](https://docs.microsoft.com/windows/whats-new/)
- [Informazioni sulla versione di Windows 10](https://technet.microsoft.com/windows/release-info)
- [Cronologia degli aggiornamenti per Windows 10](https://support.microsoft.com/help/4018124/windows-10-update-history)
- [Versioni canale aggiornamento client Office 365](https://technet.microsoft.com/office/mt465751)
- [Novità di Microsoft Intune](https://docs.microsoft.com/intune/whats-new)
- [What's new in System Center Configuration Manager](https://docs.microsoft.com/sccm/core/plan-design/changes/whats-new-incremental-versions) (Novità di System Center Configuration Manager)
- [Funzionalità di Technical Preview 1708 per System Center Configuration Manager](https://docs.microsoft.com/sccm/core/get-started/capabilities-in-technical-preview-1708)

## <a name="services-overview"></a>Panoramica dei servizi

Questa sezione offre una panoramica dei servizi EMS e Office 365 inclusi in Microsoft 365 Enterprise, oltre a un'introduzione ai concetti di base necessari per comprendere come usarli al meglio per le specifiche esigenze di ogni organizzazione. Le funzionalità offerte da questi servizi consentono agli amministratori aziendali del cloud Microsoft non solo di proteggere le identità e i dispositivi dei dipendenti della società, ma anche di controllare l'accesso ai dati aziendali, sia in transito che inattivi.

|Servizio|Descrizione|
|-------|-----------|
|[Microsoft Azure Active Directory](https://docs.microsoft.com/azure/active-directory/active-directory-whatis)|Azure AD offre una gamma completa di funzionalità per la gestione delle identità, tra cui autenticazione a più fattori, registrazione dei dispositivi, gestione delle password self-service, gestione dei gruppi self-service, controllo degli accessi in base al ruolo, monitoraggio dell'utilizzo delle applicazioni, controllo avanzato e monitoraggio e avvisi per la sicurezza.|
|[Azure AD Identity Protection](https://docs.microsoft.com/en-us/azure/active-directory/active-directory-identityprotection)|Questo servizio consente di rilevare potenziali vulnerabilità che interessano le identità dell'organizzazione e di configurare risposte automatizzate tramite criteri di accesso condizionale per rischi di accesso e rischi utente di livello basso, medio e alto.|
|[Azure AD Privileged Identity Management](https://docs.microsoft.com/azure/active-directory/active-directory-privileged-identity-management-configure)|Questo servizio consente alle organizzazioni di ridurre al minimo il numero di persone con accesso permanente a operazioni privilegiate. Azure AD Privileged Identity Management introduce il concetto di amministratore idoneo. Gli amministratori idonei devono essere utenti che necessitano dell'accesso con privilegi occasionalmente, ma non ogni giorno. Il ruolo è inattivo fino a quando l'utente deve accedere con questi requisiti, quindi occorre completare un processo di attivazione per diventare amministratore attivo per un periodo di tempo prestabilito.|
|[Azure Information Protection](https://docs.microsoft.com/information-protection/understand-explore/what-is-information-protection)| Azure Information Protection è una soluzione basata sul cloud, inclusa nell'offerta EMS E5, che consente alle organizzazioni di classificare, etichettare e proteggere documenti e messaggi di posta elettronica. Queste operazioni possono essere eseguite automaticamente dagli amministratori, che definiscono regole e condizioni, manualmente dagli utenti oppure da entrambi, quando gli utenti ricevono raccomandazioni dagli amministratori. Le etichette di Azure Information Protection consentono di applicare la classificazione a documenti e messaggi di posta elettronica. In questo modo, la classificazione è identificabile in qualsiasi momento, indipendentemente dalla posizione di archiviazione dei dati o dagli utenti con cui è condivisa. <br><br>Le impostazioni dei criteri di Azure Information Protection sono protette da [Azure Rights Management](https://docs.microsoft.com/information-protection/understand-explore/what-is-azure-rms). Analogamente alle etichette, la protezione applicata tramite Rights Management rimane associata ai documenti e ai messaggi di posta elettronica indipendentemente dalla posizione: all'interno o all'esterno dell'organizzazione, in reti, file server o applicazioni.|
|[Microsoft Intune](https://docs.microsoft.com/intune/understand-explore/introduction-to-microsoft-intune)|Intune è un servizio di gestione della mobilità aziendale (EMM) basato su cloud che consente alla forza lavoro di essere produttiva, garantendo al tempo stesso la protezione dei dati aziendali. Intune è integrato con Azure AD per il controllo delle identità e degli accessi e viene usato per la gestione di dispositivi e applicazioni. Le funzionalità di [gestione dei dispositivi di Intune](https://docs.microsoft.com/intune/deploy-use/manage-settings-and-features-on-your-devices-with-microsoft-intune-policies) vengono usate per configurare e proteggere i dispositivi dell'utente, inclusi i PC Windows. <br><br>Le funzionalità di gestione dei dispositivi di Intune supportano sia la registrazione [BYOD (Bring Your Own Device)](https://docs.microsoft.com/enterprise-mobility-security/solutions/enable-byod) che consente agli utenti di registrare telefoni, tablet o PC personali, sia la registrazione di [dispositivi di proprietà dell'azienda (COD, Corporate-Owned Device)](https://docs.microsoft.com/enterprise-mobility-security/solutions/issue-corp-devices) che rende possibili scenari di gestione come la registrazione automatica, i dispositivi condivisi o configurazioni con requisiti di registrazione pre-autorizzati. Per maggiore sicurezza, è anche possibile richiedere l'autenticazione a più fattori (MFA) per registrare un dispositivo. Dopo averli registrati nel sistema di gestione, Intune può configurare le funzionalità e le impostazioni dei dispositivi per abilitare l'accesso protetto alle risorse aziendali.|

## <a name="important-concepts-to-understand"></a>Concetti importanti
Nella tabella seguente vengono descritti i concetti di base e le funzionalità di EMS con i quali occorre avere familiarità.

|Concetto di base|Descrizione|
|------------|-----------|
|[Azure Multi-Factor Authentication (MFA)](https://docs.microsoft.com/azure/multi-factor-authentication/multi-factor-authentication-get-started-cloud)|Come soluzione di verifica in due passaggi di Microsoft, Azure MFA consente di proteggere l'accesso ai dati e alle applicazioni rispettando allo stesso tempo l'esigenza degli utenti di un processo di accesso semplice. Offre un sistema di autenticazione avanzata tramite un'ampia gamma di metodi di verifica, tra cui telefono, SMS o un'app per dispositivi mobili.|
|[Accesso condizionale di Azure AD](https://docs.microsoft.com/azure/active-directory/active-directory-conditional-access)|Questa funzionalità di Azure Active Directory consente di applicare i controlli per l'accesso alle app cloud nell'ambiente in base a condizioni specifiche. Con questi controlli è possibile associare ulteriori requisiti per l'accesso o bloccarlo. L'implementazione dell'accesso condizionale è basato su criteri.|
|[Prevenzione della perdita dei dati (DLP) di Exchange Online](https://support.office.com/article/Overview-of-data-loss-prevention-policies-1966b2a7-d1e2-4d92-ab61-42efbb137f5e)|I criteri di prevenzione della perdita dei dati di Exchange Online, disponibili come funzionalità Premium per le sottoscrizioni di Exchange Online Piano 2 e Office 365, consentono alle organizzazioni di identificare, monitorare e proteggere automaticamente le informazioni riservate in Office 365.<br><br>Con i criteri di prevenzione della perdita dei dati di Exchange Online è possibile identificare le informazioni riservate in numerose posizioni, ad esempio Exchange Online, SharePoint Online e OneDrive for Business. Questi criteri consentono ad esempio di identificare i documenti che contengono informazioni riservate o di evitare la condivisione accidentale di informazioni riservate con utenti esterni all'organizzazione.|
|[Regole del flusso di posta/di trasporto di Exchange](https://support.office.com/en-US/article/Define-mail-flow-rules-to-encrypt-or-decrypt-email-messages-9B7DAF19-D5F2-415B-BC43-A0F5F4A585E8)|Le regole del flusso di posta di Exchange, note anche come regole di trasporto, cercano condizioni specifiche nei messaggi scambiati all'interno dell'organizzazione e applicano azioni corrispondenti. Le regole del flusso di posta sono simili alle regole della posta in arrivo disponibili in molti client di posta elettronica. La differenza principale tra le regole del flusso di posta e le regole che si impostano di solito in un'applicazione client, come Outlook, è che le regole del flusso di posta agiscono sui messaggi in transito, anziché dopo il recapito del messaggio. Per le regole del flusso di posta è inoltre disponibile un set più ampio di condizioni, eccezioni e azioni, che offrono la flessibilità per implementare molti tipi di criteri per la messaggistica.|
|[Gestione dei dispositivi mobili di Intune](https://docs.microsoft.com/intune/understand-explore/introduction-to-microsoft-intune)|Le funzionalità di gestione dei dispositivi mobili (MDM) di Intune si basano sull'uso dei protocolli o delle API disponibili nei sistemi operativi mobili. Sono incluse attività come la registrazione dei dispositivi nella gestione, in modo che il reparto IT disponga di un inventario dei dispositivi che accedono ai servizi aziendali, la configurazione dei dispositivi per garantire che soddisfino gli standard di integrità e sicurezza aziendali, la fornitura di certificati e profili Wi-Fi/VPN per accedere ai servizi aziendali, la creazione di report e misurazione della conformità dei dispositivi agli standard aziendali e la rimozione dei dati aziendali dai dispositivi gestiti.|
|[Criteri di protezione delle app di Intune](https://docs.microsoft.com/intune/deploy-use/protect-app-data-using-mobile-app-management-policies-with-microsoft-intune)|I criteri di protezione delle app di Intune possono essere usati per proteggere i dati aziendali nelle app per dispositivi mobili, con o senza la registrazione dei dispositivi in una soluzione di gestione. I dispositivi mobili degli utenti possono essere in effetti gestiti anche da un'altra soluzione MDM non Microsoft, mentre [Intune protegge le informazioni di Office 365](https://docs.microsoft.com/enterprise-mobility-security/solutions/protect-company-data-without-managing-devices). Mentre ci si assicura che i dipendenti possano rimanere produttivi, è anche possibile prevenire la perdita di dati, sia intenzionale che non intenzionale. Implementando i criteri a livello di app è possibile limitare l'accesso alle risorse aziendali e mantenere i dati sotto il controllo del reparto IT.|
|[Durata del token di Azure AD](https://docs.microsoft.com/azure/active-directory/active-directory-configurable-token-lifetimes)|È possibile specificare la durata di un token emesso da Azure Active Directory (Azure AD). È possibile impostare le durate dei token per tutte le app all'interno dell'organizzazione, per un'applicazione multi-tenant (più organizzazioni) o per un'entità servizio specifica all'interno dell'organizzazione.|
|Gestori di identità Microsoft|Microsoft offre applicazioni per ogni piattaforma per dispositivi mobili che consentono lo scambio di credenziali tra applicazioni di fornitori diversi e supportano funzionalità avanzate speciali che richiedono un'unica posizione sicura da cui convalidare le credenziali. Queste applicazioni sono note come gestori. In iOS e Android tali gestori vengono forniti tramite le app Microsoft Authenticator e Portale aziendale Intune. In Windows 10, questa funzionalità viene fornita tramite uno strumento di selezione degli account incorporato nel sistema operativo, tecnicamente noto come gestore delle autenticazioni Web.|

## <a name="security-best-practices-and-recommendations"></a>Procedure consigliate e raccomandazioni per la sicurezza
Non esiste una sola procedura consigliata per tutti gli ambienti dei clienti, ma l'articolo [Configurazioni e criteri di sicurezza consigliati](microsoft-365-policies-configurations.md) presenta alcuni concetti su procedure consigliate che è importante comprendere. L'articolo descrive anche i consigli generali di Microsoft su come applicare i criteri e la configurazione nell'ambito del cloud di Microsoft per garantire la protezione e la produttività dei dipendenti.

### <a name="baseline-recommended-security-policies-and-configurations"></a>Configurazioni e criteri di sicurezza di base consigliati
[General identity and device access policy recommendations](identity-access-policies.md) (Consigli generali su criteri di identità e accesso dei dispositivi) descrive i criteri comuni consigliati per proteggere Microsoft 365 Enterprise. Vengono anche presentate le configurazioni client della piattaforma predefinite consigliate per offrire un'esperienza SSO ottimale agli utenti, oltre ai prerequisiti tecnici per l'accesso condizionale.

### <a name="exchange-online-access-policies"></a>Criteri di accesso di Exchange Online
L'articolo [Criteri di sicurezza consigliati per la posta elettronica](secure-email-recommended-policies.md) offre i consigli Microsoft per proteggere la posta elettronica dell'organizzazione e i client di posta elettronica che supportano l'autenticazione moderna e l'accesso condizionale. Queste indicazioni si aggiungono a quelle contenute in [Common identity and access policy recommendations](identity-access-policies.md) (Consigli sui criteri comuni di identità e accesso).

### <a name="sharepoint-online-access-policies"></a>Criteri di accesso di SharePoint Online
Vengono offerti consigli per [proteggere l'accesso ai file di SharePoint Online](sharepoint-file-access-policies.md) oltre ai [consigli sui criteri comuni di identità e accesso](identity-access-policies.md) e ai [criteri di sicurezza consigliati per la posta elettronica](secure-email-recommended-policies.md). L'articolo descrive i criteri che devono essere creati e la modalità con cui i criteri esistenti devono essere modificati per proteggere l'accesso ai messaggi di posta elettronica di Exchange Online e ai file di SharePoint Online.

## <a name="deploy-windows-10-and-office-365-proplus"></a>Distribuire Windows 10 e Office 365 ProPlus
Informazioni su come distribuire Windows 10 e Office 365 ProPlus con integrazione in Microsoft Azure Active Directory (Azure AD) o in Active Directory Domain Services in locale. Distribuire Windows 10, Office 365 ProPlus e le altre app line-of-business nei nuovi dispositivi o aggiornare i dispositivi esistenti a Windows 10 usando Intune, System Center Configuration Manager e Criteri di gruppo per gestire i dispositivi.

Per ulteriori informazioni, vedere gli articoli seguenti:
- [Considerazioni sulla distribuzione di Windows 10](https://docs.microsoft.com/windows/deployment/planning/windows-10-deployment-considerations)
- [Guida alla distribuzione di Office 365 ProPlus](https://support.office.com/article/f99f8cd0-e648-4834-8f45-f5637351899d)
- [Guida alle procedure consigliate per la distribuzione di Office 365 ProPlus nell'azienda](https://support.office.com/article/31a384ca-650c-4265-b76c-a87b414fd8b8)
- [Installare le app di Office 365 ProPlus nei dispositivi Windows 10 con Intune](https://docs.microsoft.com/intune/apps-add-office365)

Per assistenza per la distribuzione con Microsoft 365, [contattare FastTrack](https://fasttrack.microsoft.com/microsoft365).

## <a name="manage-updates-to-windows-10-and-office-365-proplus"></a>Gestire gli aggiornamenti per Windows 10 e Office 365 ProPlus
I collegamenti seguenti mostrano come ottenere il massimo controllo sugli aggiornamenti della qualità e delle funzionalità per Windows 10 e Office 365 ProPlus. Informazioni su come controllare in modo efficace l'utilizzo della larghezza di banda e mantenere aggiornati Windows e Office con le funzionalità, le caratteristiche e gli aggiornamenti della sicurezza più recenti.

Per ulteriori informazioni, vedere gli articoli seguenti:
- [Panoramica di Windows as a Service](https://docs.microsoft.com/windows/deployment/update/waas-overview)
- [Panoramica dei canali di aggiornamento per Office 365 ProPlus](https://support.office.com/article/9ccf0f13-28ff-4975-9bd2-7e4ea2fefef4)
- [Gestire gli aggiornamenti software con Intune](https://docs.microsoft.com/intune/windows-update-for-business-configure)
- [Distribuire gli aggiornamenti di Windows 10 con System Center Configuration Manager](https://docs.microsoft.com/windows/deployment/update/waas-manage-updates-configuration-manager)<sup>*</sup>
- [Gestire Office 365 ProPlus con Configuration Manager](https://docs.microsoft.com/sccm/sum/deploy-use/manage-office-365-proplus-updates)

<sup>*</sup> Microsoft invita le organizzazioni che attualmente usano Configuration Manager per la gestione degli aggiornamenti di Windows a continuare a farlo per i computer client Windows 10.

## <a name="next-steps"></a>Passaggi successivi
[Pagina del prodotto Microsoft 365 Enterprise](https://www.microsoft.com/microsoft-365/enterprise)
[Guida di orientamento a Cloud Platform](https://www.microsoft.com/cloud-platform/roadmap)
