---
# required metadata

title: Condizioni per l'utilizzo
description: Condizioni per l'utilizzo della documentazione su docs.microsoft.com.
keywords:
author: 
manager: 
ms.date: 05/27/2016
ms.topic: article
ms.prod:
ms.service:
ms.technology:
ms.assetid: 674fcfe7-14bb-4fe1-8a25-cbe6eca5dcd1

---

# docs.microsoft.com - Condizioni per l'utilizzo
<a name="top"></a>
## Accettazione delle condizioni

I servizi forniti da Microsoft sono soggetti alle seguenti Condizioni per l'utilizzo ("Condizioni"). Microsoft si riserva il diritto di aggiornare le Condizioni per l'utilizzo in qualsiasi momento senza preavviso. Per vedere la versione più aggiornata delle Condizioni per l'utilizzo fare clic sul collegamento ipertestuale "Condizioni per l'utilizzo" visualizzato in fondo alle pagine Web.

[Inizio pagina](#top)

## Descrizione del servizio
Mediante la propria rete e queste proprietà Web, Microsoft rende disponibile l'accesso a una vasta gamma di risorse, tra cui documentazione, strumenti di sviluppo, aree di download, forum di comunicazione e informazioni sui prodotti (nel complesso "Servizi"). I Servizi, inclusi eventuali aggiornamenti, miglioramenti, nuove funzionalità e/o l'aggiunta di nuove proprietà Web, sono soggetti alle Condizioni per l'utilizzo.

[Inizio pagina](#top)
## Limitazione all'uso personale e non commerciale
Salvo diversa indicazione, i servizi sono per uso personale e non commerciale.  Non è consentito il trasferimento e la vendita di alcuna informazione, software, prodotto o servizio ottenuto mediante i Servizi senza previo consenso scritto di Microsoft.

[Inizio pagina](#top)
## Privacy e protezione delle informazioni personali
Vedere le sezioni dell'[Informativa sulla Privacy](http://www.microsoft.com/privacystatement/en-us/core/default.aspx) riguardanti la raccolta e utilizzo delle informazioni personali.

[Inizio pagina](#top)

## Comunicazione specifica relativa al Software disponibile nel presente sito Web
Qualsivoglia software reso disponibile per il download tramite i Servizi ("Software") è opera tutelata da copyright di Microsoft e/o dei suoi fornitori. L'uso del Software è disciplinato dalle eventuali condizioni del contratto di licenza con l'utente finale, fornito insieme al Software o ad esso accluso ("Contratto di Licenza"). Un utente finale non sarà in grado di installare nessun software corredato da o comprensivo di un Contratto di licenza se prima non accetta i termini del Contratto di licenza. Il codice o gli script di terze parti collegati al presente sito o a cui il sito Web fa riferimento vengono ceduti in licenza all'utente dalle terze parti proprietarie di tale codice, non da Microsoft. 

Il Software viene reso disponibile per il download esclusivamente per l'utilizzo da parte degli utenti finali, in base a quanto previsto dal Contratto di licenza. Qualsivoglia riproduzione o ridistribuzione del Software non conforme al Contratto di Licenza è espressamente vietata dalla legge in vigore e potrà comportare gravi sanzioni civili e penali. I trasgressori saranno perseguiti nella misura massima consentita dalla legge applicabile.

SENZA LIMITARE QUANTO SOPRA, LA COPIA O LA RIPRODUZIONE DEL SOFTWARE IN QUALSIASI ALTRO SERVER O POSIZIONE PER L'ULTERIORE RIPRODUZIONE O RIDISTRIBUZIONE È ESPRESSAMENTE VIETATA, SALVO SE TALE RIPRODUZIONE O RIDISTRIBUZIONE È ESPRESSAMENTE CONSENTITA DAL CONTRATTO DI LICENZA CHE ACCOMPAGNA TALE SOFTWARE.

IL SOFTWARE È EVENTUALMENTE COPERTO DA GARANZIA SOLO IN BASE ALLE CONDIZIONI DEL CONTRATTO DI LICENZA. FATTA ECCEZIONE PER QUANTO GARANTITO NEL CONTRATTO DI LICENZA, CON LA PRESENTE MICROSOFT CORPORATION NON RICONOSCE ALCUNA GARANZIA O CONDIZIONE RELATIVAMENTE AL SOFTWARE, INCLUSE TUTTE LE GARANZIE E CONDIZIONI ESPRESSE, IMPLICITE O PRESCRITTE DALLA LEGGE, DI COMMERCIABILITÀ, ADEGUATEZZA PER UNO SCOPO SPECIFICO, TITOLARITÀ E NON VIOLAZIONE DI DIRITTI DI TERZI. PER COMODITÀ, MICROSOFT POTRÀ RENDERE DISPONIBILI COME PARTE DEI SERVIZI O NEI PRODOTTI SOFTWARE STRUMENTI E UTILITÀ PER L'UTILIZZO E/O IL DOWNLOAD. MICROSOFT NON RILASCIA ALCUNA GARANZIA IN RELAZIONE ALL'ACCURATEZZA DEI RISULTATI DERIVANTI DALL'UTILIZZO DI TALI STRUMENTI E UTILITÀ. QUANDO SI UTILIZZANO GLI STRUMENTI E UTILITÀ RESI DISPONIBILI NEI SERVIZI O NEI PRODOTTI SOFTWARE MICROSOFT, SI È TENUTI A RISPETTARE I DIRITTI DI PROPRIETÀ INTELLETTUALE DI TERZI.

LEGENDA PER I DIRITTI LIMITATI. Qualsivoglia Software scaricato dai Servizi a favore o per conto degli Stati Uniti d'America, dei relativi enti o agenzie federali ("Governo degli Stati Uniti") viene fornito con diritti limitati. L'utilizzo, la duplicazione o la divulgazione da parte del Governo degli Stati Uniti è soggetta alle limitazioni stabilite nel sottoparagrafo (c)(1)(ii) della clausola The Rights in Technical Data and Computer Software del DFARS 252.227-7013 o nei sottoparagrafi (c)(1) e (2) della clausola Commercial Computer Software - Restricted Rights in 48 CFR 52.227-19, a seconda dei casi. Il produttore è Microsoft Corporation, One Microsoft Way, Redmond, WA 98052-6399.

[Inizio pagina](#top)

## Comunicazione specifica relativa ai documenti disponibili nel presente sito Web
Determinate parti della documentazione possono essere soggette a condizioni di licenza esplicite distinte dalle condizioni indicate di seguito.  Qualora le condizioni dovessero entrare in conflitto, le condizioni di licenza esplicite avranno la precedenza.

MICROSOFT E/O I RELATIVI FORNITORI NON RILASCIANO DICHIARAZIONI IN MERITO ALL'ADEGUATEZZA DELLE INFORMAZIONI CONTENUTE NEI DOCUMENTI E NELLA GRAFICA CORRELATA PUBBLICATA COME PARTE DEI SERVIZI PER NESSUNO SCOPO. TUTTI I DOCUMENTI E LA GRAFICA CORRELATA VENGONO FORNITI "COME SONO" SENZA GARANZIE DI ALCUN TIPO. CON IL PRESENTE DOCUMENTO MICROSOFT E/O I RELATIVI FORNITORI NON RICONOSCONO ALCUNA GARANZIA O CONDIZIONE RELATIVAMENTE ALLE PRESENTI INFORMAZIONI, INCLUSE TUTTE LE GARANZIE E CONDIZIONI, ESPRESSE, IMPLICITE O PRESCRITTE DALLA LEGGE, DI COMMERCIABILITÀ, DI ADEGUATEZZA PER UNO SCOPO SPECIFICO, TITOLARITÀ E NON VIOLAZIONE DI DIRITTI DI TERZI. IN NESSUN CASO MICROSOFT E I RELATIVI FORNITORI POTRANNO ESSERE RITENUTI RESPONSABILI PER DANNI SPECIALI, INDIRETTI O CONSEQUENZALI O PER QUALSIASI ALTRO DANNO DERIVANTE DA MANCATO UTILIZZO, PERDITA DI PROFITTI, PERDITA DI INFORMAZIONI O DATI PER INADEMPIMENTO CONTRATTUALE, NEGLIGENZA O ALTRO ILLECITO DERIVANTE DA O COLLEGATO ALL'UTILIZZO O ALL'ESECUZIONE DI DATI CONTENUTI NEI SERVIZI.

I DOCUMENTI E LA RELATIVA GRAFICA PUBBLICATI NEI SERVIZI POTREBBERO INCLUDERE INACCURATEZZE TECNICHE O ERRORI TIPOGRAFICI. VENGONO APPORTATE PERIODICAMENTE MODIFICHE ALLE INFORMAZIONI CONTENUTE NEL PRESENTE DOCUMENTO. MICROSOFT E/O I RELATIVI FORNITORI POSSONO APPORTARE MIGLIORAMENTI O MODIFICHE AL O AI PRODOTTI E AL O AI PROGRAMMI QUI DESCRITTI IN QUALSIASI MOMENTO.

[Inizio pagina](#top)

## Comunicazioni riguardanti Software, Documenti e Servizi disponibili nel presente sito Web
IN NESSUN CASO MICROSOFT E I RELATIVI FORNITORI POTRANNO ESSERE RITENUTI RESPONSABILI PER DANNI SPECIALI, INDIRETTI O CONSEQUENZALI O PER QUALSIASI ALTRO DANNO DERIVANTE DA MANCATO UTILIZZO, PERDITA DI PROFITTI, PERDITA DI INFORMAZIONI O DATI DERIVANTI DA INADEMPIMENTO CONTRATTUALE, NEGLIGENZA O ALTRO ILLECITO DERIVANTE DA O COLLEGATO ALL'UTILIZZO O ALL'ESECUZIONE DI SOFTWARE, DOCUMENTI, EROGAZIONE O MANCATA EROGAZIONE DI SERVIZI O DI INFORMAZIONI DISPONIBILI CON I SERVIZI.

[Inizio pagina](#top)

## Account membro, password e protezione
Qualora nell'ambito dei Servizi venga richiesto all'utente di creare un account, questi dovrà completare la procedura di registrazione specificando nell'apposito modulo informazioni aggiornate, complete e accurate. Dovrà anche scegliere una password e un nome utente. È responsabilità dell'utente garantire la riservatezza della password e dell'account di cui è titolare. L'utente è anche interamente responsabile di ogni ed eventuale attività eseguita tramite detto account. L'utente accetta infine di comunicare immediatamente a Microsoft qualsivoglia utilizzo non autorizzato del proprio account o eventuali altre violazioni della protezione. Microsoft non sarà ritenuta responsabile di eventuali perdite subite dall'utente e derivanti dall'utilizzo non autorizzato della password o dell'account dell'utente da parte di terzi, indipendentemente dal fatto che l'utente ne sia a conoscenza. L'utente potrebbe, invece, essere ritenuto responsabile delle perdite sostenute da Microsoft o da terzi come conseguenza dell'utilizzo non autorizzato della password o dell'account dell'utente da parte di terzi. Il cliente non potrà utilizzare account di terzi senza l'autorizzazione del titolare.

[Inizio pagina](#top)

## Divieto di utilizzo illecito o vietato
Come condizione per l'utilizzo dei Servizi, l'utente non utilizzerà i Servizi per alcuno scopo che risulti illecito o vietato dai presenti termini, condizioni e notifiche. L'utente non potrà altresì utilizzare i servizi in nessun modo atto a danneggiare, disattivare, sovraccaricare o compromettere uno o più server Microsoft o la o le reti connesse ai server Microsoft, né a interferire con l'uso di qualsiasi Servizio da parte di terzi. L'utente non tenterà di ottenere l'accesso non autorizzato a nessun Servizio, account, sistema di computer o rete collegato a un server Microsoft o a uno dei Servizi mediante pirateria informatica, contraffazione della password o nessun altro mezzo. L'utente non otterrà né tenterà di ottenere materiali o informazioni con mezzi non resi disponibili intenzionalmente attraverso i Servizi.

[Inizio pagina](#top)

## Utilizzo dei Servizi
I Servizi potrebbero contenere servizi di posta elettronica, servizi BBS, aree chat, newsgroup, forum, community, pagine Web personali, calendari, album di fotografie, file CAB e/o altre funzioni per messaggi e comunicazioni (chiamati singolarmente "Servizio di comunicazione" e collettivamente "Servizi di comunicazione"), concepiti e resi disponibili per consentire la comunicazione tra gli utenti. L'utente accetta di utilizzare i Servizi di comunicazione solo per inserire, inviare e ricevere messaggi e materiali appropriati ed eventualmente correlati allo specifico Servizio di comunicazione. A titolo puramente esemplificativo e non esaustivo, l'utente accetta di astenersi dai seguenti comportamenti durante l'utilizzo dei servizi:
- Utilizzare i Servizi di comunicazione per sondaggi, concorsi, attività piramidali, catene di Sant'Antonio, messaggi di posta elettronica non sollecitati di natura commerciale o di altro tipo.
- Diffamare, oltraggiare, molestare, perseguitare terzi o violarne in altro modo i diritti (ad esempio quelli di privacy e pubblicità).
- Pubblicare, inviare, caricare, distribuire o diffondere materiali o informazioni inopportuni, blasfemi, diffamatori, osceni, indecenti o illegali.
- Caricare o rendere altrimenti disponibili file contenenti immagini, fotografie, software o altro materiale protetto da diritti di proprietà intellettuale, copyright, leggi sui marchi o diritti di privacy o pubblicità senza detenerne la proprietà o i diritti o l'autorizzazione all'utilizzo.
- Utilizzare materiali o informazioni, incluse immagini o fotografie, resi disponibili tramite i Servizi in qualsiasi modo che costituisca violazione di copyright, marchi di fabbrica, brevetti, segreti industriali o altri diritti proprietari di terzi.
- Caricare file contenenti virus, Trojan horse, worm, bombe a orologeria, cancelbot, file danneggiati o altri simili programmi o software che possono danneggiare i computer o le proprietà altrui.
- Pubblicizzare oppure offrire di vendere o acquistare prodotti o servizi a scopo commerciale, salvo nei casi espressamente previsti dai Servizi di comunicazione.
- Scaricare file pubblicati da altri utenti dei Servizi di comunicazione sapendo (o dovendo ragionevolmente sapere) che non possono essere legalmente riprodotti, mostrati, esibiti e/o distribuiti in tale modo.
- Falsificare o rimuovere le informazioni relative al copyright, come attribuzioni all'autore, avvisi legali o altri avvisi proprietari, etichette sull'origine o sulla fonte del software o di altri materiali contenuti nei file caricati.
- Limitare o impedire la fruizione dei Servizi di comunicazione da parte degli altri utenti.
- Contravvenire alle norme di condotta e di utilizzo stabilite per i Servizi di comunicazione.
- Raccogliere dati su terzi, inclusi gli indirizzi di posta elettronica.
- Violare le leggi e le disposizioni applicabili.
- Creare un'identità falsa allo scopo di ingannare gli altri.
- Utilizzare, scaricare ovvero copiare oppure fornire a terzi (gratuitamente o a pagamento) elenchi degli utenti dei Servizi o altre informazioni sugli utenti o sull'utilizzo del sito.

Microsoft non è tenuta a monitorare i Servizi di comunicazione. Tuttavia, Microsoft si riserva il diritto di esaminare i materiali pubblicati o trasmessi tramite i Servizi di comunicazione e di rimuoverli a sua esclusiva discrezione. Microsoft si riserva il diritto di negare ai clienti l'accesso a uno o a tutti i Servizi di comunicazione in qualsiasi momento, senza preavviso e per qualunque motivo.

Microsoft si riserva il diritto di divulgare qualsiasi informazione ove ritenga che ciò sia necessario per ottemperare a leggi e disposizioni, consentire lo svolgimento di procedimenti legali o soddisfare una richiesta delle autorità, e di modificare, rifiutarsi di pubblicare o rimuovere qualsiasi informazione o materiale, in tutto o in parte, a sua esclusiva discrezione.

Si raccomanda di prestare molta attenzione quando si forniscono, attraverso i Servizi di comunicazione, informazioni che consentono l'identificazione personale propria o dei propri familiari. Microsoft non controlla né avalla i contenuti, i messaggi o le informazioni reperibili nei Servizi di comunicazione e pertanto respinge specificamente qualsiasi responsabilità rispetto ai Servizi di comunicazione e a qualsiasi azione derivante dal loro utilizzo da parte degli utenti. I gestori e gli ospiti non sono portavoce autorizzati di Microsoft e le loro opinioni non riflettono necessariamente quelle di Microsoft.

I materiali caricati nei Servizi di comunicazione possono essere soggetti a limitazioni di uso, riproduzione e/o distribuzione, che sono rese note; gli utenti che scaricano i materiali disponibili sono tenuti a rispettare tali limitazioni.

[Inizio pagina](#top)

## Materiali forniti a Microsoft o inviati a qualsiasi sito Web Microsoft
Microsoft non rivendica la proprietà dei materiali forniti dall'utente a Microsoft (inclusi commenti e suggerimenti) o caricati, immessi, inoltrati in qualsiasi Servizio o nei servizi associati per la visione da parte del pubblico indistinto o dei membri di qualsiasi comunità privata o pubblica (singolarmente "Materiale inviato" e collettivamente "Materiali inviati"). Tuttavia caricando, fornendo, immettendo o inoltrando ("Inoltro") il Materiale inviato l'utente concede a Microsoft e alle sue consociate e sublicenziatarie l'autorizzazione ad utilizzare il Materiale inviato nel quadro della gestione della loro attività commerciale su Internet (inclusi a titolo esemplificativo tutti i Servizi Microsoft), includendo, in via esemplificativa e non limitativa, i diritti di: copia, distribuzione, trasmissione, esposizione al pubblico, riproduzione in pubblico, riproduzione, modifica, traduzione e riformattazione del Materiale inviato, nonché il diritto di pubblicare il nome dell'utente in relazione al Materiale inviato e da ultimo il diritto di concedere in sublicenza tali diritti a qualsiasi fornitore dei Servizi.

Nessun compenso verrà corrisposto relativamente all'utilizzo del Materiale inviato, in base a quanto definito nel presente documento. Microsoft non è in alcun modo tenuta o obbligata a pubblicare o utilizzare i Materiali inviati dall'utente e può rimuovere tali materiali in qualsiasi momento a propria esclusiva discrezione.

Quando inoltra un Materiale inviato, l'utente garantisce e dichiara di essere il proprietario o di controllare tutti i diritti inerenti il Materiale inviato, come descritti nelle presenti Condizioni per l'utilizzo, inclusi, a titolo esemplificativo, tutti i diritti che consentono all'utente di fornire, pubblicare, caricare, inviare o inoltrare i Materiali inviati.

In aggiunta alla garanzia e dichiarazione di cui sopra, quando l'utente esegue l'Inoltro di un Materiale inviato che contiene immagini, fotografie, disegni o che è totalmente o parzialmente un materiale grafico ("Immagini"), l'utente garantisce e dichiara che (a) l'utente è il proprietario del copyright di tali Immagini o che il proprietario del copyright di tali Immagini ha concesso all'utente l'autorizzazione a utilizzare tali Immagini o qualsiasi contenuto e/o immagine inclusa in tali immagini con le modalità con cui l'utente li sta utilizzando, nonché in base a quanto consentito dalle presenti Condizioni per l'utilizzo e dai Servizi, (b) l'utente dispone dei diritti necessari a concedere le licenze e sublicenze descritte nelle presenti Condizioni per l'utilizzo e infine (c) ciascuna persona raffigurata nelle Immagini, se presente, ha fornito l'approvazione all'utilizzo delle immagini in base a quanto stabilito dalle presenti Condizioni per l'utilizzo, incluse, a titolo esemplificativo ma non limitativo, la distribuzione, la visualizzazione pubblica e la riproduzione di tali Immagini. Con l'Inoltro delle Immagini l'utente concede (a) a tutti i membri della sua community privata (per ognuna di tali Immagini disponibili ai membri di tale community privata) e/o (b) al pubblico indistinto (per ognuna di tali Immagini disponibile ovunque nei Servizi, salvo in una community privata), l'autorizzazione all'utilizzo delle Immagini nel quadro dell'utilizzo, come consentito dalle presenti Condizioni per l'utilizzo, di uno qualsiasi dei Servizi (inclusa, a titolo esemplificativo ma non limitativo, la creazione di stampe e articoli regalo che includono tali Immagini) e includendo, senza limitazioni, una licenza non esclusiva, globale e gratuita per: copiare, distribuire, trasmettere, visualizzare pubblicamente, esibire pubblicamente, riprodurre, modificare, tradurre e riformattare le Immagini senza che il nome dell'utente vada associato a tali Immagini, nonché il diritto di concedere in sublicenza tali diritti a qualsiasi fornitore dei Servizi. La validità delle licenze concesse nelle clausole precedenti per le Immagini terminerà nel momento in cui le Immagini verranno rimosse completamente dai Servizi, purché tale cessazione di validità non abbia effetto su licenze concesse in merito a tali Immagini prima del momento della rimozione completa delle Immagini stesse. Nessun compenso verrà corrisposto relativamente all'utilizzo delle Immagini dell'utente.

[Inizio pagina](#top)

## Comunicazioni e procedura per l'inoltro di reclami per violazione del copyright
Ai sensi del Titolo 17 del Codice degli Stati Uniti, Sezione 512(c)(2), qualsivoglia notifica di rivendicazione della violazione del copyright dovrà essere inviata all'agente designato dal provider di servizi. TUTTE LE RICHIESTE CHE NON SONO PERTINENTI ALLA SEGUENTE PROCEDURA NON RICEVERANNO RISPOSTA.

Vedere [Comunicazioni e procedura per l'inoltro di reclami per violazione del copyright](http://www.microsoft.com/info/cpyrtinfrg.aspx). 

[Inizio pagina](#top)

## Collegamenti a siti di terze parti
I COLLEGAMENTI IN QUEST'AREA CONSENTONO DI LASCIARE IL SITO WEB MICROSOFT. I SITI COLLEGATI NON SONO SOTTO IL CONTROLLO DI MICROSOFT E MICROSOFT NON È RESPONSABILE DEL CONTENUTO DI TALI SITI, DI EVENTUALI COLLEGAMENTI CONTENUTI IN UN SITO COLLEGATO O DI EVENTUALI MODIFICHE O AGGIORNAMENTI A TALI SITI. MICROSOFT NON È RESPONSABILE DI WEBCAST O DI QUALSIASI ALTRA FORMA DI TRASMISSIONE RICEVUTA DA QUALSIASI SITO COLLEGATO. MICROSOFT FORNISCE QUESTI COLLEGAMENTI IN QUALITÀ DI SERVIZIO E LA PRESENZA DI TALI COLLEGAMENTI NON IMPLICA L'APPROVAZIONE DEL SITO DA PARTE DI MICROSOFT.

[Inizio pagina](#top)

## Criteri per l'invio di idee non richieste
MICROSOFT E I DIPENDENTI MICROSOFT NON ACCETTANO O PRENDONO IN CONSIDERAZIONE IDEE NON RICHIESTE, QUALI IDEE PER NUOVE CAMPAGNE PUBBLICITARIE, NUOVE PROMOZIONI, NUOVI PRODOTTI O TECNOLOGIE, PROCESSI, MATERIALI, PIANI DI MARKETING O NUOVI NOMI DI PRODOTTO. NON INVIARE OPERE CREATIVE ORIGINALI, CAMPIONI, DEMO O ALTRE OPERE. L'UNICO SCOPO DI QUESTO CRITERIO È QUELLO DI EVITARE POSSIBILI MALINTESI O CONTESTAZIONI QUALORA I PRODOTTI O LE STRATEGIE DI MARKETING DI MICROSOFT DOVESSERO APPARIRE SIMILI A IDEE COMUNICATE A MICROSOFT. EVITARE PERTANTO DI INVIARE IDEE NON RICHIESTE A MICROSOFT O A QUALSIASI DIPENDENTE O RAPPRESENTANTE MICROSOFT. SE MALGRADO LA RICHIESTA DI NON INVIARE IDEE E MATERIALI SI DECIDE COMUNQUE DI INVIARLI, TENERE PRESENTE CHE MICROSOFT NON OFFRE ALCUNA GARANZIA CHE LE IDEE E I MATERIALI VENGANO CONSIDERATI COME RISERVATI O DI PROPRIETÀ.

[Inizio pagina](#top)

<!--HONumber=Jun16_HO1-->


